<div class="col-lg-12">
  <img class="img-responsive img-center" src="..\assets\img\logo.png" alt="" style="width: 60%; padding-top: 20px">
  <section>
    <div class="container">
      <div class="row">
        <div class="col-lg-12">
          <h1 class="section-heading">ZIMSKE GUME</h1>
          <p class="lead section-lead">Po Zakonu o bezbednosti saobraćaja, od 1. novembra bi svi vozači u Srbiji trebalo da poseduju sve četiri zimske gume na vozilu. Evo šta je, prema rečima načelnika Saobraćajne policije Nebojšer Arsova, Agencije za bezbednost saobraćaja i Auto-moto saveza, potrebno da znate da biste poštovali zakon i bili bezbedni u svom vozilu</p>
          <p class="section-paragraph"><strong>MORATE DA IMATE ZIMSKE GUME</strong><br>
            U periodu od 1. novembra do 1. aprila neophodno je koristiti zimsku opremu, a pod njom se podrazumeva za putnička i laka teretna vozila da na sva četiri točka moraju biti zimski pneumatici sa mininalnom dubinom šare od četiri milimetra, kao i lanci za sneg, dok autobusi i teretna vozila moraju imati i lopatu.</p>
          <p class="section-paragraph"><strong>ZASTO TREBA DA IH KORISTITE I AKO NEMA SNEGA</strong><br>
            Kada nema snega i leda zimska oprema nije obavezna, ali Agencija za bezbednost saobraćaja savetuje korišćenje zimskih guma pošto su mekše i bolje prijanjaju na podlogu, pa imaju mnogo kraći zaustavni put prilikom kočenja.</p>
          <p class="section-paragraph"><strong>KADA POLICIJA KAZNJAVA</strong><br>
            Policija neće sankcionisati nemanje zimskih guma ako nema snega i leda, osim u slučaju udesa, kaže načelnik Nebojša Arsov.</p>
          <p class="section-paragraph"><strong>KADA MORATE DA IMATE LANCE</strong><br>
            Svi vozači van naseljenih mesta moraju da imaju lance, a ako nema snega i leda, onda u dodatnoj opremi.</p>
          <p class="section-paragraph"><strong>KAZNE</strong><br>
            Kazne za korišćenje letnjih umesto zimskih guma se kreću od 6.000 do 20.000 dinara, dok su za pravna lica od 100.000 do 800.000 dinara. Vozač koji izazove udes sa vozilom koje ima letnje gume može dobiti kaznu i do 45 dana zatvora. Kazna za lance za sneg je 3.000 dinara.</p>
          <p class="section-paragraph"><strong>ZASTO NE OGOVARAJU LETNJE GUME, CAK I KAD IMAJU DOVOLJNU DUBINU SARE</strong><br>
            Kako je objasnio direktor AMSS Predrag Đurđev, i letnje gume mogu imati šaru dubine četiri milimetara, ali one nemaju ista svojstva kao zimske gume, niti lamelice koje treba da prikupe što veću količinu snega, s obzirom da sneg najbolje prijanja uz sneg i tada je znatno kraći zasutavni put prilikom kočenja.</p>
        </div>
      </div>
    </div>
  </section>

  <img class="img-responsive img-center" src="..\assets\img\home.jpg" alt=""><br>

  <section>
    <div class="container">
      <div class="row">
        <div class="col-lg-12">
          <h1 class="section-heading">SAVETI ZA ZIMSKU VOZNJU</h1>
          <p class="lead section-lead">Svi znaju da sneg i led uveliko otežavaju vožnju. Put kočenja je duži, automobil slabo sluša, sve je rizičnije. Ali ne mora biti tako, dobar vozač koristi sitne trikove koji olakšavaju život, pa sneg i led onda i nisu baš tako opasni. Za one koji prvi put sedaju za upravljač u zimskim uslovima ali i one koji su od prošle zime zaboravili neke sitnice donosimo vam neke savete koji vam mogu biti od koristi.</p>
          <p class="section-paragraph"><strong>KRETANJE</strong><br>
            Kad krećete, radite to nežno. Sve dok točkovi ne proklizavaju kontakt između gume i podloge postoji i snaga se prenosi. Zato ako je baš klizavo bolje da startujete iz drugog stepena prenosa jer razvoj snage neće biti tako grub kao u prvom.</p>
          <p class="section-paragraph"><strong>VOZNJA</strong><br>
            I dok vozite budite nežni jer klizavom automobilu treba malo više vremena da prihvati komande. Ako ste grubi točkovi lakše prokliznu i iz nekih grešaka nema povratka. Uvek vozite u višem stepenu prenosa nego po suvom jer motor radi na nižim obrtajima i reaguje sporije na pedalu gasa i manja je šansa za grešku. </p>
          <p class="section-paragraph"><strong>KOCENJE</strong><br>
            Najgore je kada mora da se koči. Ako imate ABS na automobilu, ne plašite se vibracije papučice i grubog zvuka. To auto sam puno puta koči i pušta kočnicu kad prepozna da će točkovi da prokliznu. I znajte, ABS ne služi da bi automobil stao ranije, bar ne na snegu, već da biste tokom kočenja mogli da upravljate jer vam točkovi neće blokirati.</p>
          <p class="section-paragraph"><strong>ZANOSENJE U KRIVINI</strong><br>
            Zanošenje u krivini je tek posebna priča. Ako uđete brzo i prednji točkovi prokliznu, najgore što možete da uradite je da okrenete volan do kraja i dodajete gas. Pravo rešenje je da pustite gas da bi se auto nagnuo napred i pritisnuo prednje točkove dajući im bolje prijanjanje i ispravite malo volan jer gume nisu pravljene da idu bočno i neće vam pomoći ako se šare ne dohvate puta ispod.

            Sa druge strane ako se zadnji kraj zanese to znači da prednji točkovi drže podlogu dobro i da možete da upravljate. Tad na scenu stupa čuvena kontra volanom. Okrećite u pravcu upravljač tako da točkovi uvek stoje u pravcu puta ma kako da je automobil okrenut i ne dirajte ni gas ni kočnicu, pustite auto da uspori. Kad krene da se ispravlja i vi ispravljajte volan. Tako ćete sprečiti takozvano klatno i zanošenje na suprotnu stranu.

            I kad smo već tu još jedan mali trik, da biste u trenutku kada automobil klizi ili ide duž puta znali koliko i gde volan treba da se okrene, uvek gledajte tamo gde želite da auto ide a ne gde je stvarno okrenut. Automobil se vozi pogledom isto kao i motocikl ili bicikl. Ruke i noge ga prirodno vode na stranu na koju gledate.</p>
          <p class="section-paragraph"><strong>SNEG</strong><br>
            Sneg ne mora biti bauk, samo zapamtite da ste sve radi nežno i polako. Žurba se na snegu mnogo brže pretvori u tragediju nego na suvom. I dok na suvom možete da se izvadite naglim kočenjem ili skretanjem, na snegu toga nema.</p>
        </div>
      </div>
      <!-- /.row -->
    </div>
    <!-- /.container -->
  </section>

  <img class="img-responsive img-center" src="..\assets\img\home2.jpg" alt="" style="width: 100%"><br>

  <section>
    <div class="container">
      <div class="row">
        <div class="col-lg-12">
          <h1 class="section-heading">SAVETI ZA VOZACE TOKOM SNEZNIH DANA</h1>
          <p class="lead section-lead">Zima je sad već propisno „stegla” pa kreću i nevolje. Šta raditi kada zalede vrata i brave? Kada počnu da magle stakla ili se zaglavimo u snegu? Zašto je pranje automobila važnije zimi nego leti? Kako da vežbate vožnju na snegu i upoznate svoj automobil? Pripremili smo vam nekoliko korisnih saveta.</p>
          <p class="section-paragraph"><strong>STA KAD SE ZALEDE VRATA?</strong><br>
            Mazanje gume oko vrata glicerinom ili Pavlovićevom mašću je dobra ideja. Ukoliko je do najgoreg ipak došlo, ne otvarajte vrata na silu, pošto može da dođe do oštećenja kedera. Praktično jedino rešenje u ovakvim slučajevima jeste polivanje toplom vodom – ne vrelom! Suviše topla voda može da dovede do pucanja stakala, pa budite pažljivi i strpljivi.</p>
          <p class="section-paragraph"><strong>STA KAD SE ZALEDI BRAVA?</strong><br>
            Zaledila se brava i ne možete da uđete u automobil? Najefikasnije rešenje je sprej za odleđivanje brava. Najčešći problem je, međutim, to što taj sprej mnogi drže u pregradi ispred suvozača – dok stojite ispred vozila koje ne možete da otvorite, sprej na tom mestu će biti od male koristi. Stoga gledajte da ga ubacite u džep jakne ili torbice koju najčešće koristite.

            Guranje ključa zagrejanog upaljačem u bravu predstavlja krajnje rešenje, a u mnogim situacijama i jedino. Međutim, pazite da preteranim grejanjem ne oštetite plastiku ključa.

            Polivanje brave vrelom vodom – ovo ne preporučujemo, ali mnogi vozači tu tehniku uspešno primenjuju. Jednostavno, metal i staklo su veoma hladni, a voda je topla, te nagle promene temperature mogu da izazovu oštećenja. </p>
          <p class="section-paragraph"><strong>STA KAD SE MAGLE STAKLA?</strong><br>
            Uvek u automobilu držite nekoliko čistih krpa i bar jedno pakovanje maramica (za svaki slučaj). Ventilator grejanja podesite na najjače i usmerite vazduh ka vetrobranu. Upalite i klima uređaj, ako ga imate.
            Ukoliko se stakla često magle, a čak ni grejanje na maksimumu ne pomaže, kupite neko od sredstava protiv magljenja (dobro pročitajte uputstvo za upotrebu). Tu su i priručna rešenja, kao što su premazivanje limunovim sokom ili medicinskim alkoholom, prskanje rastvorom deterdženta za sudove i zatim brisanje suvom krpom.

            Postoji i verovatnoća da je reč o kvaru za čije dijagnostikovanje je potrebno otići u servis. Na primer, možda je samo potrebno zameniti filter kabine, možda je procureo radijator grejanja, prodire voda u kabinu ili se negde stvara kondenzacija...

            Trudite se da vam sva stakla uvek budu čista – u krajnjem slučaju, lakše će se brisati.</p>
          <p class="section-paragraph"><strong>STA KAD SE ZALEDE STAKLA?</strong><br>
            U prodaji možete naći posebna sredstva za odleđivanje stakala. Struganje leda „na živo" ne preporučujemo. Možete da startujete motor i grejanjem kabine ugrejete vetrobran i zatim uklonite led. Naravno, ovaj scenario traži dosta vremena.

            Alternativa je polivanje toplom/mlakom vodom. Ponovo upozoravamo, svaki kontakt vrele vode i hladnog stakla može da dovede do oštećenja!

            Karton ili staro ćebe preko vetrobrana oslobodiće vas ove muke. Samo ih učvrstite da ih ne odnese vetar – npr. vežite krajeve veoma tankim kanapom, koji ćete zatim ubaciti u kabinu i zatvoriti vrata preko njega.</p>
          <p class="section-paragraph"><strong>STA KAD SE ZAGLAVIMO U SNEGU?</strong><br>
            Prvo pokušajmo da uklonimo sneg oko točkova ašovom (ukoliko ste na ga vreme nabavili i ubacili u prtljažnik), strugačem za led ili golim rukama, ukoliko nemate nikakvu alternativu. Oslobodite put i prednjim i zadnjim točkovima, bez obzira na pogon. Zatim pokušajte da se izvučete.

            Pokušajte sa menjačem u prvom stepenu prenosa. Ukoliko točkovi suviše proklizavaju, pokušajte sa drugim stepenom. Kod nas najveći broj automobila ima prednji pogon, pa možete okretanjem upravljača da „razgurate" sneg i stignete do iole čvrste podloge, naizmenično pokušavajući da krenete napred i nazad.

            Veoma korisne mogu da budu patosnice – jednostavno ih ubacite ispod pogonskih točkova kako biste obezbedili veće trenje (praktično imitirate guseničare – tenkove, bagere i slična vozila).

            Univerzalan savet za efikasno izvlačenje iz snega ne postoji, već u datoj situaciji morate da se snađete. Na primer, ukoliko vozite BMW, Mercedes ili neki drugi automobil sa zadnjim pogonom, prilikom izvlačenja iz snega pomoći će ubacivanje tereta u prtljažnik.</p>
          <p class="section-paragraph"><strong>NE KORISTITE RUCNU KOCNICU!</strong><br>
            Ovaj savet važi uglavnom za starije automobile. Zimi, pri vrlo niskim temperaturama, ne potežite ručnu kočnicu, pošto u slučaju oštećenog bužira može doći do prodiranja vode koja će se zalediti i blokirati sajlu.

            Tako ćete se, kada ujutro krenete, čuditi „neobičnom" ponašanju automobila. Naime, ovakve situacije se gotovo uvek dešavaju kada je asfalt pokriven snegom i ledom, te neko vreme nećete biti ni svesni da su zadnji točkovi blokirani.</p>
          <p class="section-paragraph"><strong>SUSENJE NAKON PRANJA</strong><br>
            Zimsko pranje automobila je neuporedivo važnije od pranja leti, pošto se njime sa automobila uklanja so, koja se na putu meša sa snegom, vodom, blatom i drugim nečistoćama i pretvara u izuzetno agresivnu masu.

            So drastično ubrzava koroziju na već načetim mestima, obično skrivenim od našeg pogleda, kao što su rubovi krila, razni spojevi, donji deo vrata, pragovi... Stoga posebnu pažnju posvetite pranju odozdo.

            Bilo bi odlično da nakon pranja uzmete kompresor vazduha i njime izduvate vodu iz brava, rubova i drugih problematičnih mesta. Takođe, korisno je da izvezete automobil na neki put gde može brže da se vozi, kako bi se preostala voda izbacila ili isušila.</p>

          <p class="section-paragraph"><strong>VOSKIRANJE</strong><br>
            Voskiranje bi trebalo da se obavi pre zime, ali je još jedno voskiranje u toku zime više nego korisno. Imajte u vidu da vosak štiti lak vašeg automobila od svih negativnih uticaja. Voskiranje možete da obavite i sami, bez obzira koliko ste vešti u tome – važnija je njegova zaštitna funkcija od estetike.
            Proveravajte tečnost za pranje vetrobrana

            Sneg, kiša, prskanje drugih vozila... Previše je razloga za pranje vetrobrana da biste sebi dopustili luksuz da pre svakog sedanja u automobil ne proverite nivo tečnosti za pranje vetrobrana. Proverite i rezervnu bocu u prtljažniku, pošto postoji velika šansa da će vam u slučaju saobraćajne gužve i višečasovnog kretanja u koloni zatrebati.</p>
          </div>
      </div>
      <!-- /.row -->
    </div>
    <!-- /.container -->
  </section>

</div>
